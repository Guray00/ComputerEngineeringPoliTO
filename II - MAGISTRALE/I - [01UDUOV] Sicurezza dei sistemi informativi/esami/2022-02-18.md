# 2022-02-18

## Domanda 1

Spiegare cosa è un trattamento dei dati e quali proprietà devono essere garantite, secondo il GDPR, per ogni trattamento.

Spiegare che ruolo hanno e quali sono le principali funzioni di responsabili e incaricati del trattamento.


## Domanda 2

Spiegare quale è il requisito che differenzia la classe B dalla classe A nel sistema di certificazione ITSEC

## Domanda 3

Indicare cosa è e cosa prevede il modello Man-at-the-End per gli attacchi al software. Spiegare in cosa si differenzia dal Man-in-the-Middle di solito usato per i protocolli crittografici. Infine, descrivere come si possono mitigare questi attacchi?


## Domanda 4

Considerate i seguenti tipi di scansione. Spiegate, per ognuno di essi, quali informazioni permette di ottenere. Indicate come le scansioni vengono eseguite in pratica e discutete della  possibilità che vengano identificate da sistemi di monitoring.

- **Identificazione versioni e OS**
  - Informazioni che permette di ottenere
  - Come viene eseguita
  - Identificazione da sistemi di monitoring
- **Tecniche basate su flag**
  - Informazioni che permettono di ottenere
  - Come vengono eseguite
  - Identificazione da sistemi di monitoring
- **Host discovery**
  - Informazioni che permette di ottenere
  - Come viene eseguita
  - Identificazione da sistemi di monitoring
- **Port scanning**
  - Informazioni che permette di ottenere
  - Come viene eseguita
  - Identificazione da sistemi di monitoring

## Domanda 5

Spiegare a cosa serve un Time Stamp e chi lo genera. Indicare un caso in cui il Time Stamp è indispensabile.

## Domanda 6

Spiegare a cosa serve il protocollo Diffie-Hellman (DH). Descrivere i dati usati (e le relazioni tra essi), le fasi da cui è composto tale  protocollo e le operazioni matematiche da svolgere. Spiegare perché viene ritenuto sicuro (indicare una lunghezza minima in bit). Quale è l'attacco più importante contro questo protocollo?

## Domanda 7

Un'azienda vuole sviluppare un gateway che, senza alcun intervento umano e senza  la necessità di alcuna configurazione esplicita, stabilisca una  comunicazione sicura con un altro gateway. L'obiettivo è fornire a dei  suoi partner (che non hanno competenze di cybersecurity) un dispositivo, fisicamente presente nella loro rete, che permetta di stabilire una  VPN-IPsec tra le rispettive reti aziendali (cioè, quella dell'azienda  che sviluppa il gateway e quella del parnter che usa il gateway). Viene spiegato ai partner che "dopo che entrambe le schede Ethernet vengono  connesse alla rete, appena accesso il gateway fa partire un demone IKE configurato con autenticazione di tipo pre-shared key e successivamente  protegge tutto il traffico tra le due reti mediante IPsec". Spiegate cosa vuol dire la frase precedente, cosa è IKE ed in che cosa consiste l'autenticazione di tipo pre-shared key. Riportate quale è, a vostro parere, il rischio maggiore di questa soluzione  indicando se questa soluzione sarebbe accettabile in un contesto in cui  tutti i dipendenti dell'azienda partner (che riceve il gateway) fossero  tutti fidati? Motivare la risposta. Quali soluzioni potrebbero essere adottate per mitigare il rischio appena identificato? (almeno due)
